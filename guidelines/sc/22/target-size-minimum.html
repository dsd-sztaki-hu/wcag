<section id="target-size-minimum" class="sc new">
   
    <h4>Célméret (minimum)</h4>
    
    <p class="conformance-level">AA</p>
	<p class="change">Új</p>
    
    <p>A <a>mutatóbeviteli</a> műveletek esetén a <a>célterület</a> mérete legalább 24 x 24 <a>CSS pixel</a>, kivéve az alábbi esetekben:</p>
    <ul>
        <li><strong>Távolság:</strong> A kisebb célterületek (amelyek kisebbek mint 24 x 24 CSS pixel) úgy vannak elhelyezve, hogy ha mindegyik célterület <a>határoló keretének</a> közepére egy 24 CSS pixel átmérőjű kör kerülne, ezek a körök nem fednék át egymást, és nem metszik más célterület körét sem;</li>
        <li><strong>Egyenértékű:</strong> A funkció elérhető egy másik vezérlőelemen keresztül ugyanazon az oldalon, amely megfelel ennek a kritériumnak;</li>
        <li><strong>Szövegbe ágyazott:</strong> A célterület egy mondaton belül helyezkedik el, vagy mérete más módon a nem célterületi szöveg sormagassága által korlátozott;</li>
        <li><strong>Felhasználói program vezérli:</strong> A célterület méretét a <a>felhasználói program</a> határozza meg, és azt a szerző nem módosította;</li>
        <li><strong>Lényeges:</strong> A célterület adott <a>megjelenítése</a> <a>lényeges</a>, vagy jogszabály írja elő annak ilyen módon való megjelenítését az információ közvetítése érdekében.</li>
    </ul>
    <p class="note">Azok a célterületek, amelyek lehetővé teszik az értékek térbeli, a célterületen belüli pozíció alapján történő kiválasztását, e teljesítési feltétel szempontjából egyetlen célterületnek számítanak. Ilyen példák: csúszkák, színválasztók, amelyek színátmenetet jelenítenek meg, vagy szerkeszthető területek, ahol a kurzor pozicionálása történik.</p>
    <p class="note">Szövegbe ágyazott célterületek esetén a sormagasságot a szövegfolyamra merőlegesen kell értelmezni. Például ha a nyelv függőlegesen jelenik meg, a sormagasság vízszintes irányú lesz.</p>

</section>	
